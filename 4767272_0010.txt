 

00

 

 

‘parte (Cep. XVI extr. — cap. XIX, p. 14 B — 15 Ο)- denuo pietatem in eo positam
esse definit, ut quis sacrificando et precando diis gratum faciat, impietatem, 'u't

ingratum faciat. Hac definitione proposita simul docet pietate civitates et domos conservari,v

impietate labefactari et everti. Haec autem addentem quod Plato Euthyphronem iacit, dubitari

nequit, quin duo indicare velit, unum,Euthyphronem semper rei naturam fugere et ea describere, ·

quac inde consequi necesse sit, alterum, vulgarem hanc esse de pietate opinionem, quasi vero non
hoc primum ac summum sit pietatis propositum, ut illa duce singuli homines animorum conse·
›quantur salutem, sed illud, ut domus et civitates conserventur, quod per se consequatur, dummodo
vera pietas regnet. Quapropter Socrates maximopere se dolere dicit, quod Euthyphro, eo ipso
tempore, quo haud procul afuerit, quin ipsam pietatis naturam definiendo assequeretur, rursus de
recta via declinaverit, tum vero demonstrans, si pietas ea esset, quam definisset, eam artem futu-
ram esse dandi et precandi, eum concedere etiam hoc cogit, artem futuram esse quandam nego-
tiandi atque eam quidem, exv qua homines tanto majora et plura commoda perciperent, quanto
pauperiores essent. Nullum enim esse his in terris bonum, quod homines non acceperint a diis.
Itaque futurum esse, ut homines perciperent utilitates omnes, dii nullas. Ne tamen dii omnibus
destituantur commodis, Euthyphro honorem, praemia, gratiam enumerat, quae ab hominibus acci-
piant. Unde fit, ut pium rursus sit id, quo quis diis gratum faciat. Facillime igitur Socrates
hanc ipsam esse definitionem ostendit, quam jam refutaverim quae cum ita sint, non esse, cur
miretur, si oratio non suo loco manere, sed moveri atque etiam circumferri et in gyrum duci
videatur. Maxime autem hac in parte eam pietatis definitionem irrideri, ex qua ars sit quaedam
mercaturae faciendae inter homines et deos instituta, quis non videt? Quam humilis haec est de
pietate opinio, quam illiberalis, quam plebejal — Totius disputationis finem facit epilogus (Cap.
XX, p. 15 D — 16 A) consueto more additus, in quo Socrates primum Euthyphronem hortatur,
ut ad pietatem definiendam rursus animi contentionem adhibeat e't tandem aliquando veritatem
proferat. Nam dubitari non debere, quin possit ; etenim si non posset, non patrem fuisse accusa-
turum. Qua in causa perieulum esse, ne jura et divina et humana violentur. Quum vero ille
hanc rem in aliud tempus rejiciat, propterea quod nunc tempus urgeat abeundi, magna Socrates
respondet se spe esse dejectum duplici, una, quod speraverit futurum esse, ut Meleti accusatione
liberaretur, si demonstrare potuerit, se Euthyphronis discipulum factum hujus peritiam rerum
divinarum imbibisse, altera, quod spem habuerit se totam reliquam vitam melius victurum3 quibus
verbis ultimis mihi quidem hoc dicere videtur, vera pietatis cognitione homines etiam ad recte
vivendi rationem duci.

Argumento exposito facile erit demonstrare, quas falsas de pietate opiniones Plato Socratem
refutantem fecerit. Si autem omnia animo complector, quae hoc dialogo tractantur vel certe ‚in-
dicantur‚ quatuor video genera pietatis falsae, primum, quod in sanctis officiis violandis versetur,
alterum, quod in singulis quibusdam actionibus rebusque externis cernatur, tertium, quod utili-
tatis percipiendae causa colatur, quartum, quod omnino falsis de diis opinationibus nitatur.

Ac primo quidem eam explodit pietatem, quae ne a sanctis quidem officiis vio-
landis abstineat. Nam in verbis leporis plenissimis, quibus Socrates utitur, quae non videantur
nisi illudere atque irridere, tamen sensus inest gravissimus ac severissimus. Exempla ejus pie-
tatis vel potius impietatis ipsum proponit Euthyphronem et Meletum. Euthyphro, vates Athe-
niensis, qui rerum divinarum peritissimus sibi videbatur, patrem, quem omni pietate, omni cari-
tate colere ac diligere debebat, in jus vocat, ut caedis condemnetur, quod mercenarium quendam,
qui unum ex servis occiderat, vinctum fame et frigore perire passus sit, priusquam nuntius ad
tactorum interpretem missus rediissem quod quum facit, non intelligit se sanctissima officia violare,
quae a filiis praestanda sint parentibus. Homicidium, inquit, pater commisit. Jam vero qui una

 

