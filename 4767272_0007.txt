De pietatis notione,
quam Plato in Euthyphrone tractat.

 

Pietatem ab antiquis hominibus omnium virtutum summam ac gravissimam judicatam 0⁸⁸0
scripta eorum abunde testantur. Non solum poetae, ut qui natura ita comparati sint, ut divino
flatu ducantur, sed etiam ceteri scriptores, inprimis philosophi, quum omnino sensum‘ pietatis
ostendunt, tum certis quibusdam sententiis ingenue fatentur hoc sibi persuasum esse nihil majus
esse in vita bominum, nihil gravius, nihil magnificentius pietate. Ex quibus sententiis paucas in
eorum memoriam revocare liceat, qui ·a pueris antiquitatis studiis delectati sunt necprimoribus
tantum labris veterum libros degustarunt, sed ita pertractarunt, ut legentes atque admirantes
incaluerint. Quam praeclare Sophocles Herculem in Philoctete haec loquentem facit (v. 1141—1144)=

- — εὐσεβεῖν τὰ πρὸς θεούς.
ὡς τᾶλλ’ ἅπαντα δεύτερ’ ἡγεῖται πατὴρ
Ζεύς. οό-γὰρ ἡόσέβεια συνθνῆσιει βροτοῖς.
κᾶν ζῶσι κᾶν ϋάνωστν, οὐκ amarae.
Nec minus notum est illud Socratis (Xenoph. Mem. lv, 4, 19›: ·
Παρὰ πᾶσιν ἀνθρώποις πρῶτον νομίζεται τοὺς θεοὺς· σέβειν.

Quem Plato secutus ita dicit (Epinomis p. 989„ Μεῖζον μὲν γὰρ ἀρετῆς μηδεὶς ἡμᾶς
ποτε πείθῃ τῆς εὐσεβείας εἶναι τῷ θνητῷ γένει.

Sed quamquam scriptores antiqui in hoc uno consentiunt pietatem omnibus reliquis virtu-
tibus esse praeponendam et praecipua auctoritate exornandam, tamen magnopere inter se dissen-
tiunt ac disceptant, quaenam sit pietatis vis ac natura, quibus in rebus cernatur, qua et sentiendi
et agendi ratione sit insignis. Quibus de rebus quam varie sit disputatum etiam apud antiquos,
neminem fugere potest, qui paullulum in his studiis sit versatus. Nec mirum, quoniam vel inter

κ eos, qui, quum christianae religioni sint addicti, lumina divina sibi immissa habere possint, iisdem

d'e rebus maxima est dissensio ac disceptatio. Ex omnibus tamen illis multis ac variis de pietate
sententiis duae praecipue apud antiquos maximam mihi vim habere videntur, una eorum, qui illam
virtutem arctioribus circumscribunt cancellis et in rebus collocant externis existimantes pietatem
in sacrificiis ac donis offerendis, in precibus fundendis, in ritibus et caerimoniis factitandis, in
reliquis rebus externis esse positam, altera eorum, qui altius sapientes et ad puriorem quandam
ac sublimiorem pietatem aspirantes judicant eam ad mentem atque animum referendam esse et.
quum animus humanus arctissimo cum diis vinculo sit conjunctus et quasi cognatus, ita exerceri,
ut homines et cogitando et agendo deos colant atque, quantum possint, imitentur.

Quae quum ita sint, vix fieri potuit, quin Plato, qui, a praeclarissimo praeceptore Socrate
ita institutus, ut nec vulgaribus opinionibus inhaeresceret nec vanam rerum speciem aut virtutum
splendorem appeteret, sed naturam rerum exploraret et ad veritatem virtutum eniteretur, totam
vitam in notionibus examinandis consumpsit, praeter δικαιοσύνης et σοφίας et σωφροσύνης et ἀνδρείας

notiones etiam copiosius disquireret ὁσιότητος sive εὐσεβείας. Quam notionem quum multis aliis
8

